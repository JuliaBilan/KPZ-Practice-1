Психологічні чинники соціальної дезадаптації підлітків
Мова статті: українська

Анотація: У статті висвітлено проблему соціальної дезадаптації школярів загальноосвітнього навчального закладу, яка характеризує сучасні тенденції порушення процесів взаємодії суб’єкта з оточуючим середовищем в умовах системних змін у суспільстві. Розкрито особливості самосвідомості сучасних підлітків як чинника їх соціальної дезадаптації. Здійснено аналіз характеристик Образу Я, які відображають вплив різних інститутів соціалізації на підростаюче покоління. Зокрема у змісті самоописів виявлено надмірну зануреність підлітків до віртуального середовища, яке сьогодні виступає провідним інститутом соціалізації підростаючої особистості: ідентифікації себе із персонажами мультфільмів та фільмів, віртуальним життям. Виявлено високий рівень тривожності школярів із неблагополучних сімей, що є показником порушення емоційного благополуччя дітей та чинником дезадаптації.

Ключові слова: Образ Я, характер, психологічні механізми, соціально дезадаптовані неповнолітні, самоідентичність, самоповага, почуття self.

Aktual_probl_psihol 2016, 11(14): 15-26 (pdf)

УДК 159.922

Ліщина Н. В.

аспірант кафедри загальної і диференційної психології, Південноукраїнський національний педагогічний університет імені К.Д. Ушинського, м. Одеса, Україна

Емоційна спрямованість осіб, що переживають особистісну кризу
Мова статті: українська

Анотація: У статті висвітлюються результати емпіричного дослідження щодо встановлення та аналізу взаємозв’язків між показниками емоційної спрямованості і шкалами особистісної кризи в прошарку життєвих ролей особистості. Розкривається наявність і направленість статистичних зв’язків між явищами, що вивчаються, та представлені кореляційними плеядами в двох вибірках – жіночій і чоловічій. Виявлені неоднозначні зв’язки (прямі, зворотні) між більшістю показників, що вивчаються. Встановлено схожості та розбіжності у кількості та направленості зв’язків між показниками, що вивчаються у представників жіночої статті в порівнянні з чоловічою.

Ключові слова: особистість, криза, соціально-психологічні ролі, життєві ролі, структура особистості, емоційна спрямованість, особистісна криза.

Aktual_probl_psihol 2016, 11(14): 27-37 (pdf)

УДК 159.922.73-053.6-056.49

Литвинчук Л. М.

кандидат психологічних наук, старший науковий співробітник, старший науковий співробітник лабораторії психології соціально дезадаптованих неповнолітніх Інституту психології імені Г. С.Костюка НАПН України, м. Київ

Проблема анозогнозії наркологічних хворих як фактор виявлення закономірностей процесів реабілітації та ресоціалізації
Мова статті: українська

Анотація: Стаття присвячена висвітленню проблеми психологічних особливостей в ґенезі наркотичної залежності. Розкривається проблема анозогнозії наркологічних хворих, яка розглядається в трьох основних аспектах – біологічному, психологічному та соціальному. При систематичному вживанні наркотичних засобів відбуваються біологічні зміни в організмі, коли психоактивна речовина, ставши звичною, активно бере участь у фізіологічних процесах. Ми вважаємо, що серйозних якісних змін у розумінні природи наркотизму та підвищення ефективності ресоціалізації можна буде досягти за умови, що наркоманія буде розглядатися як складне явище, що має специфічну представленість на фізіологічному, психологічному, соціально-психологічному і соціальному рівнях. Стаття розкриває питання психологічних та оcобистісних змін наркозалежної особистості як наслідок хронічної інтоксикації та психологічної адаптації.

Ключові слова: анозогнозія, хронічна інтоксикація, психічний розлад, соматоневрологічні порушення, реабілітація, наркотична залежність, психоактивна речовина, психологічна структура.

Aktual_probl_psihol 2016, 11(14): 38-49 (pdf)

УДК 159.922.73:614.876

Максимов М. В.

кандидат психологічних наук, асистент кафедри психології розвитку факультету психології Київського національного університету імені Тараса Шевченка, м. Київ, Україна

Розвиток творчого потенціалу як ресурс позитивної соціалізації
Мова статті: українська

Анотація: У статті розглянуто проблеми розвитку творчого потенціалу як ресурсу позитивної соціалізації. Показано, що сприймання музики є творчою діяльністю. Зараз офіційні інститути соціалізації не завжди виконують свої функції, що призводить до порушень процесу соціалізації. В свою чергу, розвиток потенціалу людини також зараз не є пріоритетом соціальної політики. Зокрема, використання такого потужного ресурсу творчого розвитку особистості як сприймання музики зараз практично відсутнє. Музичне сприйняття характеризується цілим рядом якостей, в яких виявляється його сприятливий, розвиваючий вплив на психіку людини, у тому числі на соціальний інтелект. Доведено, що раннє включення дитини в музичне середовище сприяє розвитку її творчих здібностей й соціалізації.

Ключові слова: особистість, соціалізація, творчість, музика, сприймання, розвиток, здібності, виховання, дитина.

Стаття розкриває соціально-психологічні аспекти методів адаптації

Aktual_probl_psihol 2016, 11(14): 50-60 (pdf)

УДК 159.922.73

Максимова Н. Ю.

доктор психологічних наук, професор,професор кафедри соціальної реабілітації та соціальної педагогіки факультету психології Київського національного університету імені Тараса Шевченка, м. Київ, Україна

Соціально-психологічні аспекти реалізації пробаційних програм
Мова статті: українська

Анотація: Статтю присвячено висвітленню питань діяльності служби пробації. Показано, що складність процесу ресоціалізації передбачає необхідність впровадження в Україні інституту пробації – системи наглядових та соціально-виховних заходів, які застосовуються до осіб, притягнутих до кримінальної відповідальності. Доведено, що розробка форм та методів наглядової пробації, порядок її здійснення потребує серйозного наукового аналізу, психологічного обґрунтування та апробації результатів досліджень на експериментальних майданчиках. Заходи соціально-виховної роботи проводяться з урахуванням оцінки ризиків вчинення повторних кримінальних правопорушень та передбачає диференційований підхід під час надання консультативної, психологічної та інших видів допомоги.

Ключові слова: служба пробації, особистість, соціальна дезадаптація, пробаційні програми, ресоціалізація

У статті розглянуто розлучення батьків як один з потужних факторів

Aktual_probl_psihol 2016, 11(14): 61-69 (pdf)

УДК 159.955:615.851

Манілов І. Ф.

кандидат психологічних наук, старший науковий співробітник, провідний науковий співробітник, Інститут психології імені Г. С. Костюка НАПН України, м. Київ

Теоретичні основи психотерапевтичної конфронтаційної сугестії: когнітивна психотерапія
Мова статті: російська

Анотація: У статті розглянуто деякі аспекти психотерапевтичної конфронтаційної сугестії. Виявлено подібність окремих положень психотерапевтичної конфронтаційної сугестії і когнітивної психотерапії. Визначено, що психотерапевтичну конфронтаційну сугестію і традиційну когнітивну психотерапію поєднує пріоритетна робота з дисфункціональними думками. Констатовано, що психотерапія є засобом навчання та виховання. Показано, що на відміну від традиційної огнітивної психотерапії, у психотерапевтичній конфронтаційній сугестії зв’язок між емоцією, поведінкою та думкою не постулюється, а є лише гіпотезою. Відмічено, що при реалізації психотерапевтичної конфронтаційної сугестії у клієнта формуються адаптивні переконання, які поступово руйнують дисфункціональні думки. Показано, що психотерапевтична конфронтаційна сугестія є необхідною складовою мультимодальної сугестивної психотерапії.

Ключові слова: сугестія, психотерапія, психотерапевтична конфронтаційна сугестія, когнітивна психотерапія, дисфункціональні думки, корекція переконань, мультимодальна сугестивна психотерапія.

Aktual_probl_psihol 2016, 11(14): 70-81 (pdf)

